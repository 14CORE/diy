---
layout: post
title:  "Six Months of Creative Leisure Time (in Slovak)"
date:   2015-08-30 20:00:0
tags:
- otium 
---

> If a man walk in the woods for love of them half of each day, he is in danger of being regarded as a loafer; but if he spends his whole day as a speculator, shearing off those woods and making earth bald before her time, he is esteemed an industrious and enterprising citizen. -- [H. D. Thoreau](https://en.wikipedia.org/wiki/Henry_David_Thoreau)


V júni roku 2014 som sa rozhodol, že vo februári 2015 odídem z práce z budem sa nejaký čas venovať _činnosti_, ktorú neviem dobre pomenovať. V názve tohto článku z núdze používam výraz _creative leisure time_, kamarát Šaňo má pomenovanie _seriózne sa hrať_. Blízke pojmy sú [Otium](https://en.wikipedia.org/wiki/Otium) a [Ziran](https://en.m.wikipedia.org/wiki/Ziran). 

Našetril som si na to, aby som pri pesimistickom scenári mal aspoň na jeden rok bez práce.
Tento text píšem koncom augusta 2015, po prvých šiestich mesiaciacoch _seriózneho hrania sa_, najmä kvôli známym a kamarátom, ktorí boli zvedaví, čomu som sa dosiaľ venoval.

## Teória

Aj keď som mal štastie, že som mal celkom zaujímavé zamestnanie, bola to len _práca_ a nie činnosť o ktorej by som mohol povedať, že mi dáva zmysel života. Zároveň som si chcel vyskúšať, aké to (možno) bude v budúcnosti, keď väčšina populácie nebude mať prácu v dnešnom slova zmysle, pretože ich za volantami taxíkov, v úradoch alebo za pokladňami obchodov (konečne) nahradia roboty. 
Jedno z navrhovaných riešení tejto situácie je [základný príjem](https://en.wikipedia.org/wiki/Basic_income). Ak takýto scenár nastane, mnohí budeme v budúcnosti v situácii, v akej som sa ocitol od marca 2015:

* nemusím chodiť do práce a voľný čas môžem použiť ako uznám za vhodné
* som zabezpečený aby som sa mohol voľne realizovať a netrápili ma materiálne otázky

## Prax

Asi pol roka pred odchodom zo zamestnania som si začal vytvárať zoznam nápadov a činností, ktorým by som sa chcel _v čase osobného voľna_ venovať. Zoznam bol dosť dlhý a nebolo cieľom ho celý zrealizovať, ale naopak mať k dispozícii dosť možností z ktorých si môžem vyberať.


### Zrealizované a zavrhnuté nápady a činnosti

* bicyklovanie a [mapovanie](https://www.openstreetmap.org/user/Peter%20Vojtek/history) pre openstreetmap.org
	* touto činnostou som sa zaoberal asi najaktívnejšie. Za uplynulých šesť mesiacov som na bicykli najazdil do 5000 kilometrov. jazdenie autom som minimalizoval a kdekoľvek je to možné chodím na bicykli alebo peši.
	* [cyklovýlet okolo Slovenska](http://petervojtek.eu/wiki/Bike/OkoloSlovenskaNaBicykli)
* naučiť sa po rusky
	* Každý deň som čítal v ruštine asi jednu až dve hodiny. Začal som novinovými portálmi a po mesiaci som začal čítať Solženycinovo Súostrovie Gulag, ktoré som asi po dvoch mesiacoch dočítal. Čítam som v mobile, vďaka čomu som si neznáme slová mohol hneď prekladať cez Google Translate. Potom som čítal aj ďalšie knižky a začal sledovať internetové vysielanie [ruskej televízie](https://www.youtube.com/user/Russia24TV) aby som si zlepšil aj počúvanie ruštiny. Pozeranie ruských televíznych správ je zaujímavé kvôli masívnej propagande, ktorú človek zo západu ľahko prehliadne, ale na domácich zdá sa funguje výborne.
* vyrábať 3D modely terénu z papieru
	* [viac na blogu](https://petervojtek.github.io/diy/) a na [deviantart](http://petervojtek.deviantart.com/)
* prerobiť Silhouette ploter na vyrezávanie z papiera na zariadenie ktoré dokáže vypaľovat dizajn laserom (napr. do preglejky).
	* [návod je tu](https://petervojtek.github.io/diy/2015/02/22/burning-map-on-plywood-with-silhouette-cutter.html)
* [mapa rómskych komunít](http://petervojtek.github.io/mapa-romskych-komunit/)
	* vizualizácia údajov z projektu [Atlasu rómskych komunít](http://romovia.vlada.gov.sk/20535/atlas-romskych-komunit.php). Napísal som aj email koordinátorke projektu pre médiá a PR aktivity, či by nevedeli poskytnúť presnejšie mapové podklady alebo nemali záujem vizualizovať iné údaje z atlasu, nedostal som odpoveď.
* vymyslieť hračky/darčekové predmety pre programátorov a [devops](https://en.wikipedia.org/wiki/DevOps)
	* [Paper Toy for Project Managers: Cost-Time-Quality](https://petervojtek.github.io/diy/2015/05/17/time-cost-quality.html)
	* [Arduino-themed Pop up Card](https://petervojtek.github.io/diy/2015/03/31/greetings-from-hackerspace.html)
	* [3D Pop-up Card for Chemist/Geek](https://www.etsy.com/listing/231674533/3d-pop-up-card-for-chemist-geek?ref=shop_home_active_4)
* webový portál v ktorom bude možné anotovať a prepájať hudobné skladby podľa toho, ako medzi sebou preberajú obsah (cover verzie, sampling, remake). 
	* navrhol som dátový model, ale našťastie skôr než som začal programovať som zistil, že [to už existuje](http://www.whosampled.com/)

### TODOs

Tu sú nápady a činnosti, ku ktorým som sa nedostal a možno niekoho inšpirujú:

* absolvovať nejaké Coursera kurzy
* naučiť sa písat všetkými desiatmi prstami
* naučiť sa programovať v Haskelli
* prispievať do Wikipedie
* študovať [Endless Sphere](https://endless-sphere.com/forums/)
* naučiť sa [slacklining](https://en.wikipedia.org/wiki/Slacklining)
* naučiť sa opraviť celý bicykel
* naučiť sa hrať na gitare
* zistiť či má zmysel venovať sa [mindfulness](https://en.wikipedia.org/wiki/Mindfulness)
* vyrobiť androidovú aplikáciu do mobilu, ktorá bude cez expozimeter foťáku monitorovať koľko slnečnej expozície som za deň dostal. Na [kickstarteri](https://www.kickstarter.com/projects/342933744/violet-optimize-your-sun-experience?ref=category) sa o čosi podobné už pokúšali.
* vymyslieť spacák tenký ako plachta, vhodný na prespanie vnútri, keď sa človeku nechce obliekať obliečky. Dôležité je aby bol lacný, ľahký a po zložení malý. Vhodný napríklad pre couchsurferov.
* arduino--based dáždnik ktorý blikne vždy keď naň dopadne kvapka
* arduino--based zariadenie na jabloň, ktoré blikne alebo zostane na nejaký čas svietiť vždy keď som stromu spadne na zem jablko
* webový portál, kde človek napíše výraz/slovo/názov budúceho produktu a ostatní sa vyjadria, či má tento výraz negatívny alebo neslušný význam v iných kultúrach a jazykoch
* použiť git repozitár ako databázu, napríklad doň vložiť históriu európy -- commity sú udalosti a ich timestamp su historické dátumy, súbory sú štáty.
* naučiť sa tesať do kameňa
* arduino--based akcelerometer na hlave namiesto počítačovej myši
* vyrobiť konštrukciu aby som na bicykli mohol jazdiť po železničných koľajniciach
* cez [self--publishing](http://lulu.com/) vyrobiť knihu ktorá má 24x60 strán, na každej strane je vytlačená hodina a minúta. Vyrobiť arduino--based zariadenie, ktoré raz za minútu otočí knihu na ďalšie stranu a knižka tak bude celý deň ukazovať aktuálny čas.
* hodiny, ktoré budú aktuálny čas ukazovať pomocou železných pilín a elektromagnetov - magnety budú preskupovať železné piliny tak, aby ukazovali aktuálny čas
	* [tu ktosi spravil prototyp pri ktorom použil ferrofluid](http://m.9gag.com/gag/arRMDn7)
* webový portál - používateľ zadá údaje aký je a čomu sa venuje a dozvie sa, ako by svet vyzeral keby sa všetci správali ako on. 
	* zistil som, že [niečo podobné už existuje](http://www.bbc.com/earth/story/20141016-your-life-on-earth) a ďalej som sa tomu nevenoval

## Zhrnutie

Vyššie nie je uvedené zďaleka všetko, čomu som sa venoval, ale zoznam by sa zbytočne predĺžil a v tomto stave stačí na to, aby si čitateľ predstavil čo je to _hrať sa_.

Okrem vyššie uvedeného som (zámerne) trávil čas aj činnosťou, ktorá sa asi nazýva _ničnerobenie_. V čase, keď sú ľudia posadnutí produktivitou a snahou čo najefektívnejšie využiť svoj čas, je ťažké stretnúť niekoho, kto z kapitalistického hľadiska zámerne _nič nerobí_. O to cennejšie je stretnutie s takým človekom.

Občas dostanem otázku, či sa venujem aj _niečomu serióznemu_. Dospelí ľudia sa zo všetkých síl venujú _serióznym_ činnostiam a výsledkom je neveselý svet, v ktorom kde je bohatstvo rozdelené medzi populáciu exponenciálne a osemdesiat najbohatších ľudí [vlastní rovnaké bohatstvo](http://fivethirtyeight.com/datalab/meet-the-80-people-who-are-as-rich-as-half-the-world/) ako  50% najchudobnejších obyvateľov planéty. Myslím si, že by sme sa všetci spolu mali lepšie, keby sme sa viac _hrali_.


## Odporúčané čítanie

* [Walden](https://en.wikipedia.org/wiki/Walden), Henry David Thoreau
* [The Hacker Ethics](https://en.wikipedia.org/wiki/Hacker_ethic#The_hacker_ethics)
* [Dalfar](https://dalfar.wordpress.com/)














