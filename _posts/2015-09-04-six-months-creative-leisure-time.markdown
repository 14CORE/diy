---
layout: post
title:  "Six Months of Creative Leisure Time (in Slovak)"
date:   2015-09-04 20:00:0
thumbnail: images/2015-08-30-six-months-creative-leisure-time/otium.jpg
tags:
- otium 
---

> If a man walk in the woods for love of them half of each day, he is in danger of being regarded as a loafer; but if he spends his whole day as a speculator, shearing off those woods and making earth bald before her time, he is esteemed an industrious and enterprising citizen. -- [H. D. Thoreau](https://en.wikipedia.org/wiki/Henry_David_Thoreau)

![Otium]({{site.baseurl}}/images/2015-08-30-six-months-creative-leisure-time/bike.jpg "Otium")

V júni roku 2014 som sa rozhodol, že vo februári 2015 odídem z práce a budem nejaký čas žiť spôsobom, ktorý neviem dobre pomenovať. V názve tohto článku z núdze používam výraz _creative leisure time_ ("tvorivo nezamestnaný"), kamarát Šaňo má pomenovanie _seriózne sa hrať_. Blízke pojmy sú [otium](https://en.wikipedia.org/wiki/Otium) a [ziran](https://en.m.wikipedia.org/wiki/Ziran). 

Našetril som si na to, aby som aj pri najpesimistickejšom scenári bol aspoň na jeden rok _oslobodený_ od práce.
Tento text píšem koncom augusta 2015, po prvých šiestich mesiaciacoch _seriózneho hrania sa_, kvôli známym a kamarátom, ktorí boli zvedaví, čomu som sa dosiaľ venoval.

## Teória

Aj keď som mal štastie, že som mal celkom zaujímavé [zamestnanie](https://www.linkedin.com/pub/peter-vojtek/12/9b9/197), bola to len _práca_. Zároveň som si chcel vyskúšať, aké to (možno) bude v budúcnosti, keď väčšina populácie nebude mať prácu v dnešnom slova zmysle, pretože ich za volantami taxíkov, v úradoch alebo za pokladňami obchodov (konečne) nahradia roboty. 
Jedno z navrhovaných riešení tejto situácie je [základný príjem](https://en.wikipedia.org/wiki/Basic_income). Ak takýto scenár nastane, mnohí budeme v budúcnosti v podobnej situácii:

* nemusím chodiť do práce a voľný čas môžem využiť ako uznám za vhodné
* som zabezpečený aby som sa mohol voľne realizovať a netrápili ma materiálne otázky

## Prax

Asi pol roka pred odchodom zo zamestnania som začal vytvárať zoznam nápadov a činností, ktorými by som sa mohol _v čase osobného voľna_ venovať. Zoznam bol dosť dlhý a nebolo cieľom ho celý zrealizovať, ale naopak mať k dispozícii veľa možností z ktorých si môžem podľa nálady vyberať, pretože:

> Most people, when they are left free to fill their own time according to their own choice are at a loss to think of anything sufficiently pleasant to be worth doing. And whatever they decide on, they are troubled by the feeling that something else would have been pleasanter. To be able to fill leisure intelligently is the last product of civilisation, and at present very few people have reached this level. Moreover, the exercise of choice is in itself tiresome. Except to people with unusual initiative it is positively agreeable to be told what to do at each hour of the day, provided the orders are not too unpleasant. Most of the idle rich suffer unspeakable boredom as the price of their freedom from drudgery.

-- [The Conquest of Happiness (Bertrand Russell)](http://russell-j.com/beginner/COH-TEXT.HTM)




### Niektoré z činností ktorým som sa venoval

* tráviť veľa času v prírode
	* na bicykli, peši a na bežkách. Bicyklovaniu som sa venoval asi najviac, za uplynulých šesť mesiacov som na bicykli najazdil asi 5000 kilometrov. Jazdenie autom som minimalizoval a kdekoľvek je to možné chodím na bicykli alebo peši.
	* [cyklovýlet okolo Slovenska](http://petervojtek.eu/wiki/Bike/OkoloSlovenskaNaBicykli)
* [mapovanie](https://www.openstreetmap.org/user/Peter%20Vojtek/history) pre openstreetmap.org a [freemap.sk](freemap.sk)
	* ako súčasť cyklo a iných výletov 
* otužovať sa
	* takmer každé ráno sa mi darilo sprchovať sa studenou vodou
	* v lete som sa [veľa kúpal v prírodných vodných plochách](http://petervojtek.eu/wiki/Bike/2015-07-22-kupanie-x-17) a chcem v tom pokračovať do zimy
* naučiť sa po rusky
	* Každý deň som čítal v ruštine asi jednu až dve hodiny. Začal som novinovými portálmi a po mesiaci som začal čítať Solženycinovo Súostrovie Gulag, ktoré som asi po dvoch mesiacoch dočítal. Čítam v mobile, vďaka čomu si neznáme slová môžem hneď prekladať cez Google Translate. Potom som čítal aj ďalšie knižky a sledovať internetové vysielanie [ruskej televízie](https://www.youtube.com/user/Russia24TV) aby som si zlepšil aj počúvanie ruštiny. Pozeranie ruských televíznych správ je zaujímavé kvôli masívnej propagande, ktorú človek zo západu ľahko prehliadne, ale na domácich zdá sa funguje výborne.
* vyrábať 3D modely terénu z papieru
	* [viac na blogu](https://petervojtek.github.io/diy/) a na [deviantart](http://petervojtek.deviantart.com/)
* prerobiť Silhouette ploter na vyrezávanie z papiera na zariadenie ktoré dokáže vypaľovat dizajn laserom (napr. do preglejky).
	* [návod je tu](https://petervojtek.github.io/diy/2015/02/22/burning-map-on-plywood-with-silhouette-cutter.html)
* vymyslieť hračky/darčekové predmety pre programátorov a [devops](https://en.wikipedia.org/wiki/DevOps)
	* [Paper Toy for Project Managers: Cost-Time-Quality](https://petervojtek.github.io/diy/2015/05/17/time-cost-quality.html)
	* [Arduino-themed Pop up Card](https://petervojtek.github.io/diy/2015/03/31/greetings-from-hackerspace.html)
	* [3D Pop-up Card for Chemist/Geek](https://www.etsy.com/listing/231674533/3d-pop-up-card-for-chemist-geek?ref=shop_home_active_4)
* webový portál v ktorom bude možné anotovať a prepájať hudobné skladby podľa toho, ako medzi sebou preberajú obsah (cover verzie, sampling, remake). 
	* navrhol som dátový model, ale našťastie skôr než som začal programovať som zistil, že [to už existuje](http://www.whosampled.com/)
* [radar.cyklonaut.sk](http://radar.cyklonaut.sk/) -- radarové zábery zrážok zo SHMÚ + zoomovateľná mapa SR.
* [mapa rómskych komunít](http://petervojtek.github.io/mapa-romskych-komunit/)
	* vizualizácia údajov z projektu [Atlasu rómskych komunít](http://romovia.vlada.gov.sk/20535/atlas-romskych-komunit.php). Napísal som aj email koordinátorke projektu pre médiá a PR aktivity, či by nevedeli poskytnúť presnejšie mapové podklady alebo nemali záujem vizualizovať iné údaje z atlasu, nedostal som odpoveď.


### TODOs

Tu sú nápady a činnosti, ku ktorým som sa nedostal a možno niekoho inšpirujú:

* absolvovať nejaké Coursera kurzy
* naučiť sa písat všetkými desiatimi prstami
* naučiť sa programovať v Haskelli
* prispievať do Wikipedie
* študovať [Endless Sphere](https://endless-sphere.com/forums/)
* naučiť sa [slacklining](https://en.wikipedia.org/wiki/Slacklining)
* naučiť sa opraviť celý bicykel
* naučiť sa hrať na gitare
* zistiť či má zmysel venovať sa [mindfulness](https://en.wikipedia.org/wiki/Mindfulness)
* vyrobiť androidovú aplikáciu do mobilu, ktorá bude cez expozimeter foťáku monitorovať koľko slnečnej expozície som za deň dostal. Na [kickstarteri](https://www.kickstarter.com/projects/342933744/violet-optimize-your-sun-experience?ref=category) sa o čosi podobné už pokúšali.
* vymyslieť spacák tenký ako plachta, vhodný na prespanie vnútri, keď sa človeku nechce obliekať obliečky. Dôležité je aby bol lacný, ľahký a po zložení malý. Vhodný napríklad pre couchsurferov.
	* Viktor ma upozornil, že niečo také už [existuje](http://www.seatosummit.com/travel-and-sleeping-bag-liners/)
* arduino--based dáždnik ktorý blikne vždy keď naň dopadne kvapka
* arduino--based zariadenie na jabloň, ktoré blikne alebo zostane na nejaký čas svietiť vždy keď som stromu spadne na zem jablko
* webový portál, kde človek napíše výraz/slovo/názov budúceho produktu a ostatní sa vyjadria, či má tento výraz negatívny alebo neslušný význam v iných kultúrach a jazykoch
	* medzičasom už čosi podobné [vzniklo](http://wordsafety.com/)
* použiť git repozitár ako databázu, napríklad doň vložiť históriu európy -- commity sú udalosti a ich timestamp su historické dátumy, súbory sú štáty.
* naučiť sa tesať do kameňa
* arduino--based akcelerometer na hlave namiesto počítačovej myši
* vyrobiť konštrukciu aby som na bicykli mohol jazdiť po železničných koľajniciach
* cez [self--publishing](http://lulu.com/) vyrobiť knihu ktorá má 24x60 strán, na každej strane je vytlačená hodina a minúta. Vyrobiť arduino--based zariadenie, ktoré raz za minútu otočí knihu na ďalšie stranu a knižka tak bude celý deň ukazovať aktuálny čas.
* hodiny, ktoré budú aktuálny čas ukazovať pomocou železných pilín a elektromagnetov - magnety budú preskupovať železné piliny tak, aby ukazovali aktuálny čas
	* [tu ktosi spravil prototyp pri ktorom použil ferrofluid](http://m.9gag.com/gag/arRMDn7)
* webový portál - používateľ zadá údaje aký je a čomu sa venuje a dozvie sa, ako by svet vyzeral keby sa všetci správali ako on. 
	* [niečo podobné už existuje](http://www.bbc.com/earth/story/20141016-your-life-on-earth)

## Zhrnutie

Vyššie nie je uvedené zďaleka všetko, čomu som sa venoval, ale zoznam by sa značne predĺžil a v tomto stave stačí na to, aby si čitateľ predstavil ako _sa hrám_.

Okrem vyššie uvedeného som sa snažil dosť času stráviť ničnerobením, snívaním a filozofovaním nad svetom. Nebudem čitateľa zbytočne zaťažovať úvahami o vesmíre a zmysle života ku ktorým som za ten čas prišiel, ale aspoň jeden postreh na záver:

Občas dostanem otázku, či sa venujem aj _niečomu serióznemu_. Zatiaľ čo deti sa hrajú, dospelí ľudia sa zo všetkých síl venujú _serióznym_ činnostiam a výsledkom je neveselý svet -- napríklad bohatstvo je rozdelené medzi populáciu exponenciálne a osemdesiat najbohatších ľudí [vlastní rovnaký majetok](http://fivethirtyeight.com/datalab/meet-the-80-people-who-are-as-rich-as-half-the-world/) ako  50% najchudobnejších obyvateľov planéty. Myslím si, že by sme sa všetci spolu mali lepšie, keby sme sa viac _hrali_.


## Odporúčané čítanie

* [Walden](https://en.wikipedia.org/wiki/Walden), Henry David Thoreau
* [The Abolition of Work](http://www.inspiracy.com/black/abolition/abolitionofwork.html)
* [In Praise of Idleness (Bertrand Russell)](http://www.zpub.com/notes/idle.html)
* [The Conquest of Happiness (Bertrand Russell)](http://russell-j.com/beginner/COH-TEXT.HTM)
* [The Hacker Ethics](https://en.wikipedia.org/wiki/Hacker_ethic#The_hacker_ethics)


![Otium]({{site.baseurl}}/images/2015-08-30-six-months-creative-leisure-time/otium.jpg "Otium")












